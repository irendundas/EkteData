# EkteData
Her er programmeringsoppgavene som er laget for undervisning som del av prosjektet "Ekte Data" samlet. 

Fra Ekte Data sin [hjemmeside](https://ektedata.uib.no/):
*Oppgaver med tall fra virkeligheten. Vi bruker målinger fra vann, land og luft og lager oppgaver i matematikk og naturfag for ulike trinn. Ekte data er utviklet av Geofysisk institutt og Skolelaboratoriet i realfag ved UiB.*

Oppgave er laget for både videreutdanning av lærere i videregående skole, og til å brukes i undervisning av elever i videregående skole.  

De fleste datafilene ligger i mappen "data". 


**Nivå 1: Temperaturoppgaven**
Er man ny til programmering er det lurt å begynne med oppgavene i denne mappen. Er du litt kjent med programmering kan du vurdere å hoppe over den aller første oppgaven i dette oppgavesettet. Her går vi gjennom grunnleggende konsepter steg for steg, med et par konstruerte eksempler i starten før vi begynner med ekte datasett. Dette oppgavesettet fokuserer på å bli vandt med Python, jobbe med egne datasett og vurdere feilkilder, sammenligning av ulike datasett og variabler, og tolking av det figurene vi lager viser. 

**Nivå 2: Nedbørsoppgaven**
Har man litt kjennskap til programmering fra før av kan man begynne med oppgavene i denne mappen. Her går vi gjennom indeksering, behandling av datasett (filkilder/omstrukturering), figurer, og for-løkker. Del 1 til 6 danner grunnlaget for oppgaven "Nedbørsoppgaven" slik at når man kommer hit er det programmeringstekniske kjent slik at man kan fokusere på den naturvitenskaplige tolkningen av dataene man ser på. 
Oppgavene her og i Temperaturoppgaven er ikke overlappende i den forstand at de går gjennom det samme kun på ulikt nivå, men oppgavene i denne mappen kan være litt vanskelige hvis man er helt ny til programmering. Er du litt kjent med programmering vil jeg anbefale å gjøre oppgavesettet Temperaturoppgaven også, men vurder å hoppe over den aller første oppgaven. 

**Nivå 3: Temperaturestriper**
I denne mappen er det kun en oppgave. Den tar for seg sammenhengen mellom temperatur og CO2 i atmosfæren og hvordan man kan visualisere dette på en god måte. Hva som skjer forklares underveis, men ting som indeksering, bruk av variabler, funksjoner og bibliotek brukes uten å bli forklart i detalj. I denne oppgaven er det også litt fokus på hvordan man presenterer og tolker data på en ærlig måte. 
# EkteData
Her er programmeringsoppgavene som er laget for undervisning som del av prosjektet "Ekte Data" samlet. 

Fra Ekte Data sin [hjemmeside](https://ektedata.uib.no/):
*Oppgaver med tall fra virkeligheten. Vi bruker målinger fra vann, land og luft og lager oppgaver i matematikk og naturfag for ulike trinn. Ekte data er utviklet av Geofysisk institutt og Skolelaboratoriet i realfag ved UiB.*

Oppgave har hittil blitt brukt mest til videreutdanning av lærere i videregående skole, men målet er at oppgavene også skal brukes i undervisning av elever i videregående skole.  

Filer med data ligger nå i mappen "data". Noen stier for innhenting av data må derfor oppdateres i flere tilfeller for at innlastingen skal fungere. 


**NAT624**
Er man helt ny til programmering er det lurt å begynne med oppgavene i mappen NAT624. Er du litt kjent med programmering kan du vurdere å hoppe over den aller første oppgaven i dette oppgavesettet. Her går vi gjennom grunnleggende konsepter steg for steg, med et par konstruerte eksempler i starten før vi begynner med ekte datasett. Dette oppgavesettet fokuserer på å bli vandt med Python, jobbe med egne datasett og vurdere feilkilder, sammenligning av ulike datasett og variabler, og tolking av det figurene vi lager viser. 

**Nedbørsoppgaven**
Har man litt kjennskap til programmering fra før av kan man begynne med oppgavene i mappen Nedbørsoppgaven. Her går vi gjennom indeksering, behandling av datasett (filkilder/omstrukturering), figurer, og for-løkker. Del 1 til 5 danner grunnlaget for oppgaven "Nedbørsoppgaven" slik at når man kommer hit er det programmeringstekniske kjent slik at man kan fokusere på den naturvitenskaplige tolkningen av dataene man ser på. 
Oppgavene her og i NAT624 er ikke overlappende i den forstand at de går gjennom det samme kun på ulikt nivå, men oppgavene i denne mappen kan være litt vanskelige hvis man er helt ny til programmering. Er du litt kjent med programmering vil jeg anbefale å gjøre oppgavesettet NAT624 også, men vurder å hoppe over den aller første oppgaven. 